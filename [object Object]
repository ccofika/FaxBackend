Informacione i internet tehnologije

Društvene mreže i onlajn komunikacija
Društvene mreže i onlajn komunikacija postaju sve zastupljenije. Na primer, 2002. godine
kompanija Draper Investment je započela projekt pod imenom "Sky peer-to-peer", koji je kasnije skraćen na
"Skyper", da bi sledeće godine postao „Skype”, danas najpopularniji program za razgovore preko interneta,
razmenu fajlova i tekstualnih poruka. Prema podacima iz trećeg kvartala 2009. godine broj otvorenih skype
naloga dostigao je 521 milion (za samo 7 godina od početka projekta). 2004. godine Google je predstavio
Gmail, jedan od najpopularnijih besplatnih vebmejl servisa danas, sa 146 miliona korisnika mesečno 2.
2005. godine osnovan je YouTube sa sedištem u San Brunu, Kalifornija. Danas je to najpoznatiji sajt
sa razmenu video fajlova, na kome korisnici mogu da postavljaju i razmenjuju video zapise. Koristi Adobe
Flash video tehnologiju za prikaz širokog spektra korisničkih video materijala. Više od 1,9 milijardi korisnika
se loguje mesečno na YouTube-u, a dnevno gledaju više milijardi sati video zapisa. YouTube ima više od
milijardu korisnika, a više od 70% pristupa mobilnim uređajima 3.
Još jedna društvena mreža, Twitter, sa sedištem u San Francisku, Kalifornija, osnovana je 2006.
godine. Omogućava korisnicima da čitaju i postavljaju kratke poruke (eng. tweets).
Facebook, danas najpoznatija društvena mreža, ima 1,59 milijardi dnevno aktivnih korisnika, a 2,41
milijardu mesečno 4.
Navedeni podaci dovoljno govore o popularnosti internet servisa i sve većem broju onlajn
korisnika.Korišćenjem svih navedenih servisa čovekov život i način komunikacije se u mnogome promenio u
odnosu na period od pre samo nekoliko decenija. Bićemo svedoci daljeg razvoja i novih promena koje će
doneti IKT.
Nažalost, pored svih prednosti primena informacionih tehnologija ima i nedostataka, među kojima
su, na primer, uticaj na zdravlje, uticaji na način života i komunikaciju. O njima će biti više reči u glavi 5.

Nove tehnologije poslednje decenije
Poslednje decenije ili dve, masovno su u opticaju novi termini kao što su cloud computing
(objašnjen u prvom poglavlju), Internet of Things (IoT), smart homes, data science, big data), veštačka
inteligencija (nije nov pojam, ali je veoma aktuelan), pa ćemo ih ukratko objasniti.
Internet of Things
Internet of Things (IoT) ili Internet of Everything (IoE), internet stvari, internet svačega, internet
inteligentnih uređaja, ili neki sličan naziv koji se kod nas pojavljuje, se odnosi na bilo koji uređaj koji može
da se poveže na internet. IoT obuhvata široko polje mnogih različitih tehnologija i aplikacija. IoT se uključio
u mnoge oblasti poslovanja. Omogućuje jednostavan način za prikupljanje i analizu podataka tehničkih
sistema radi identifikacije i optimizacije performansi mnogih stvari u privatnom i poslovnom životu. Ova
tehnička revolucija je donela i nove izazove i probleme sa sadašnjom IoT tehnologijom. Nove tehnologije
kao što su veštačka inteligencija, blockchain ili 5G obećavaju prevazilaženje tih problema.
IoT je termin koji se odnosi na objekte i proizvode koji su međusobno povezani i mogu se
identifikovati posredstvom digitalne mreže.
Porast IoT poslednjih godina je ogroman. Globalno tržište IoT je procenjeno na blizu 500 milijardi
dolara u 2013. godini, a na više do 1700 milijardi u 2019. godini. Mnoge korporacije, velike ili male, imaju
cela odeljenja ili poslovne jedinice za IoT. O značaju govori i to da, na primer, kompanije kao što su Visa,
Microsoft, Cisco, Schindler, Vmware, imaju potpredsednike za IoT. Neprekidno se pojavljuju nove IoT
aplikacije, na primer, u pametnim gradovima, automobilima, zdravstvu, itd. Područje IoT tehnologija i
aplikacija postaje sve šira, dublja i složenija [2].

2

Prema podacima iz jula 2009. godine - Arrington, Michael (2009-07-09). "Bing Comes to Hotmail". Techcrunch.
http://www.techcrunch.com/2009/07/09/bing-comes-to-hotmail/. "
3
Prema podacima zvanične statistike na https://www.youtube.com/intl/en-GB/yt/about/press
4
Prema podacima zvanične statistike na http://www.facebook.com/press/info.php?statistics

13

Informacione i internet tehnologije
Mnogi koji prognoziraju o IoT, predviđaju milijarde uređaja povezanih an internet. Praktično svaki
aspekt društva – kuće, gradovi, autoputevi, kancelarije, fabrike, pa čak i mi lično – bićemo opremljeni sa
senzorima za prikupljanje i obradu informacija i preduzimanje akcija da nam poboljšaju život. Naravno, sve
je to povezan i sa mnogo problema koje treba rešiti, a među njima su i privatnost i bezbednost [2].
Smart home
Smart home (pametna kuća) je objekat koji koristi uređaje povezane na internet kako bi omogućila
daljinsko nadgledanje i upravljanje uređajima i sistemima, kao što su osvetljenje i grejanje.
Bilo koji električni uređaj u kući (domu) može se povezati u kućnu mrežu i staviti pod kontrolu i upravljanje.
Uređajem može da se upravlja glasom, daljinski, tabletom ili pametnim telefonom. Većina primena se
odnosi na osvetljenje, kućnu bezbednost, kućni bioskop i zabavu, i regulaciju termostata.
Pametna kuća
Tehnologija pametne kuće se takođe podvodi pod naziv kućna automatizacija (home automation).
Data science
Data science, odnosno na srpskom, nauka o podacima, je multidisciplinarna oblast koja koristi
naučne metode, procese, algoritme i sisteme za ekstrakciju znanja i uvid u strukturirane i nestrukturirane
podatke. Data science je isti koncept kao data mining i big data. Suština je u upotrebi najmoćnijeg hardvera,
najmoćnijih programskih sistema i najefikasnijih algoritama za rešavanje problema.
Nauka o podacima je „koncept za objedinjavanje statistike, analize podataka, mašinskog učenja i sa
njima povezanim metodama kako bi se razumeli i analizirali stvarni fenomeni sa podacima. Koristi tehnike i
teorije iz mnogih oblasti kao što su matematika, statistika, računarske nauke i nauka o informacijama.
Osnove data science je predmet koji se realizuje na strukovnom master studiju, koji se na Visokoj
školi strukovnih studija za informacione tehnologije počev od jeseni 2018. godine.
Big data
Big data, odnosno veliki podaci na srpskom, predstavljaju informaciona sredstva koje karakteriše
tako veliki obim, brzina i raznolikost da zahtevaju specifične tehnologije i metode analize za njihovu
transformaciju u vrednost.
Veliki podaci su oblast koja se bavi načinima anaize i sistematsko izdvajanje (ekstrakciju)
informacija iz skupova podataka koje su suviše veliki ili složeni za obradu sa klasičnim softverima za obradu
podataka. Njihova obrada može biti veoma zahtevna i zahtevati paralelno računarstvo.
Veštačka inteligencija
Veštačka inteligencija (engl. Artificial Inteligence (AI)) nije nov pojam. Ali je poslednje decenije
postala veoma aktuelna. To je veoma širok pojam. Pod pojmom veštačka inteligencija podrazumeva se
shvatanje mogućnosti konstruisanja računarskih programa koji su sposobni da pokažu inteligentno
ponašanje, koje se smatra jednim od ljudskih kvaliteta. Takođe, to je zaključivanje i aktivnost koje ne
sprovodi čovek već to čine mašine.
Veštačka inteligencija je deo računarske nauke koja proučava konstruisanje računarskih sistema koji
poseduju neki oblik inteligencije. To su zapravo sistemi koji mogu da:
• uče nove koncepte,
• zaključuju i donose zaključke o svetu koji ih okružuje,
• razumeju prirodni jezik,
• poseduju veštine koje zahtevaju vrstu inteligencije koju poseduje čovek.
Veštačka inteligencija je još uvek nedovoljno istražena oblast, i jedna je od najsloženijih tvorevina
čovečanstva, pa je teško predvideti koji je njen konačan ishod u budućnosti.

14

Informacione i internet tehnologije

1. HARDVER
1.1. Pojam i klasifikacija računara i hardvera
Iz uvoda se može zaključiti da je u osnovi primene savremenih informacionih tehnologija računar.
Pa da prvo definišemo pojam računar.
Pod pojmom računar podrazumeva se složen skup tehničkih uređaja (hardvera), programa
(softvera), koji obrađuje podatke u skladu sa skupom instrukcija. S obzirom da računar predstavlja složen
skup elemenata koji funkcionišu kao celina, koristi se i pojam računarski sistem (RS). Međutim, pod pojmom
računarski sistem podrazumeva se i sistem od jednog ili više računara i odgovarajućeg softvera. Računar
(odnosno RS) se sastoji od centralne procesne jedinice (CPU), memorije (primarne i sekundarne), ulaznih i
izlaznih uređaja, i komunikacionih uređaja (slika 1.1-1.).

Slika 1.1-1. Računarski sistem (Fon Nojmanov model računara)

Međusobna uređenost delova današnjih računara još uvek se, u osnovi, zasniva na arhitekturi koju
je 1946. godine definisao Fon Nojman (von Neumann), a koja treba da ispunjava sledeće osnovne zahteve:
• opšta namena, automatsko izvođenje programa,
• postojanje aritmetičke jedinice (Arithmetic Logic Unit - ALU), koja obavlja izračunavanja,
• postojanje upravljačke jedinice (Control Unit - CU), koja upravlja tokom izvršavanja programa,
• sposobnost sekvencijalnog izvršavanja instrukcija,
• osim ulaznih podataka (za računanje), treba da smešta i međurezultate,
• podaci i instrukcije se smeštaju na isti način, u memoriji,
• mogućnost komunikacije sa spoljnjim svetom, tj. komunikacija čoveka i računara i raznih
spoljnjih uređaja i računara (putem sabirnica i raznih interfejsa)
U nastavku ćemo obraditi pojam hardvera, a zatim u drugom poglavlju i pojam softvera.

15

Informacione i internet tehnologije
Šta je hardver?
Pod hardverom (hardware) se podrazumevaju fizički opipljivi delovi računara. Prema tome centralni
procesor, operativna memorija, eksterna memorija i ulazno-izlazne jedinice (tastatura, miš, monitor)
predstavljaju delove računara koji se nazivaju hardver.
Može se reći i da je računarski hardver, skup uređaja koji služe za prijem podataka i informacija,
njihovu obradu i prikazivanje, odnosno platforma za procesiranje informacija.

Slika 1.1-2.Procesiranje informacija pomoću računara
(http://benabb.wordpress.com/2009/05/20/sci-fi-reality-there-are-no-definite-alter-active-references/)

1.1.1. Klasifikacija računara
Pored klasifikacije računara u generacije, prema primenjenoj tehnologiji (videti uvodno poglavlje),
česta je klasifikacija prema snazi procesiranja i nameni. Prema tome, počev od najjačeg (najvećeg) do
najslabijeg, računari se mogu svrstati u sledeće grupe:
• superračunar,
• centralni, veliki, mejnfrejm računari,
• mini računari,
• radne stanice,
• mikroračunari
o desktop računari,
o tanki klijenti,
o laptop i noutbuk računari,
o ultramobilni PC,
• računarski uređaji.
Između svih navedenih kategorija računara postoje razlike u pogledu brzine, kapaciteta, cena i
potreba korisnika.
Super računar (Supercomputer) je izuzetno snažan računar koji se koristi u specijalizovanim
oblastima, kao što su modelovanje vremena, vojne svrhe, razne simulacije i drugo. Pojam superračunar nije
vezan za tehnologiju, već se odnosi na najbrži računar koji postoji u određenom vremenu.
Mejnfrejm računar (Mainframe) je veliki i skup računar koji su koristile velike kompanije u prošlosti.
Pristup se vršio preko terminala ili PC-a. Terminal omogućuje samo unos podataka i prikaz na ekranu, dok
mejnfrejm obavlja obradu. PC-jem se mogu izvući informacije iz mejnfrejma i zatim obrađivati.
Miniračunari (Minicomputers) su manja i slabija verzija mejnfrejmova koji su često posvećeni
specifičnim podsistemima. Vremenom je postajala nejasna razlika između mejnfrajm i miniračunara i u
pogledu cene i mogućnosti (performansi).
I mejnfrejm i mini računari su, u stvari, vrsta servera. Serveri (Servers) su računari koji vrše obradu i
procesiraju sve podatke. Serveri opslužuju ostale računare u mrežnom okruženju, tzv. klijente i
omogućavaju korisnicima da dele podatke.
Za potrebe inženjera projektanata u raznim oblastima razvijene su tzv. desktop radne stanice
(WorkStation). Brzina, kapacitet i grafičke performanse radne stanice su negde između miniračunara i
personalnih računara. Danas, praktično nema razlike između radnih stanica i personalnih računara.

16

Informacione i internet tehnologije
Mikroračunari (Microcomputers), koji su danas mnogo poznatiji pod nazivom personalni računari
(Personal Computer, PC) su danas najzastupljenija, pa i najjeftinija vrsta računara koji se koriste u opšte
svrhe.
Mikroračunare možemo, prema veličini, da podelimo na: desktop računare, tanke klijente, noutbuk
i laptop računare, ultramobilne PC (tablet) itd.
Desktop PC ili samo PC je dobro poznat mikroračunar koji je postao standardno sredstvo za rad i na
poslu i u kućama.
Postavlja se pitanje, koji su minimalni uslovi za hardver PC računara, odnosno šta treba da ima PC
od hardvera, da bismo rekli da je to PC. Treba da ima sistemsku jedinicu (matičnu ploču i procesor), ulaznu
jednicu (tastatura i miš) za unos podataka i informacija u računar, kao i izlaznu jednicu (ekran) za prikaz
obrađenih podataka.
Tanki klijenti (Thin-Client System) su desktop računari koji nemaju sve osobine PC. Za razliku od PC
odnosno debelog klijenta (Fat Client) manje su složeni i nemaju instaliran korisnički softver, na primer
Microsof Office. Namenjeni su za rad u mreži, pa ako mreža ne radi, korisnik na njima nemože ništa da radi.
To nije slučaj sa debelim klijentom, jer na njemu postoji instaliran korisnički softver.
Laptop (laptop) i noutbuk (notebook) računari su računari koji se mogu lako prenositi i povezivati
na različitim mestima korišćenja, pa se nazivaju i prenosni računari. Lap na engleskom znači krilo, odnosno
laptop predstavlja računar koji može da se drži u krilu. Notebook na engleskom je sveska A4 formata, što
opet upućuje na veličinu današnjih prenosnih računara. Danas, praktično imaju približne mogućnosti kao
desktop PC.
Ultramobilni PC (Ultra Mobile Personal Computers) su mali pokretni računari koji imaju
funkcionalnost PC, ali su još manje po dimenzijama od laptopa i noutbuka. Mogu imati razne vrste unosa
podataka, kao što je ekran osetljiv na dodir, olovka za pisanje po ekranu, govor, Bluetooth ili tastaturu.
Računarski uređaji Razvoj mikroelektronike doveo je do sve manjih uređaja sa sve većim
mogućnostima. Tako su se pojavili i ručni ili nosivi računari, kao što su handhed i palm, koji se pojavljuju i
pod nazivom ručni digitalni pomoćnici (Personal Digital Assistant - PDA). Hand je ruka na engleskom, a palm
dlan, odakle i potiče ime handheld i palmtop računar, shodno njihovim dimenzijama. Ovakvi računari ne
mogu da se porede sa PC računarima, nemaju sve funkcionalnosti i klasičan operativni sistem. U svakom
slučaju poseduju sistemsku jedinicu koja vrši obradu, imaju mogućnost unosa podataka, i prikaza rezultata
na malom ekranu. U raznim verzijama koriste se u raznim granama privrede, vojsci i slično.Te mogućnosti
sada dobijaju i mobilni telefoni, poznati pod nazivom pametni telefoni (smartphone).
U ovu kategoriju se ubrajaju i tzv. ugrađeni računari. To su računari smešteni unutar proizvoda da
dodatno poboljšaju njihove karakteristike i funkcionalnost. To su razne vrste kontrolera koji prate razne
funkcije, na primer kod automobila (kočenje, rad motora itd.)
Druge vrste malih računarskih uređaja su ID kartice i memorijska dugmad. Aktivne ID kartice nose
zaposleni i služe im za identifikaciku u toku njihovog kretanja kroz prostor organizacije. Memorijska dugmad
su uređaji veličine novčića, koji čuvaju male količine podataka prikupljene na mestima gde su prikačena.
Sada ćemo detaljnije obraditi delove personalnog računara. IBM je definisao standard današnjeg
desktop PC još daleke 1981. godine.

1.1.2. Prenosni računari
Potreba za prenosnim računarima
Potreba za prenosnim računarima postoji već dugi niz godina. Računari su u početku bili vezani za
jedno radno mesto, tako da se prenos podataka uglavnom vršio putem diskete ili pomeranjem tih računara
iz jedne prostorije u drugu. Umrežavanjem računara omogućena je razmena podataka. Međutim, poslovne
potrebe i zahtevi korisnika za dostupnošću informacija van radnog mesta, npr. na putovanju, doveli su do
pojave prvih prenosnih računara, a u poslednje vreme i prave ekspanzije. Svaki prenosni računar ima
„bateriju“ (u stvari akumulator, koji se puni kada je računar priključen na mrežno napajanje preko
„adaptera“, što je, u stvari, ispravljač naizmeničnog napona u jednosmerni), koja omogućava njegov

17

